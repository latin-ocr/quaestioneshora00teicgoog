Quaestiones Horatianae.

Scripsit Fcrdinand Teichm'iller.

ww*—

(381·111. 11· ff, ss—S: cum quo morantem saepe diem mero
[θερί coronatus nitentes
malobathro syrio capillo&

Diem frangunt qui antequam dies ad suum ipse finem perveniat, inponunt ei finem: quod ni-
mirum ita fit, ut quae agi nocte debent, ea iam ante noctem incipiantur. Esse autem nocti8‚
non diei, merum bibere, nemo est qui ignoret. Unde consequens est, diem mero freyi non, id
quod interpretes volebant„ idem esse quod mero bibendo tempus fefelli, sed hoc: non exspectato
diez· fine bibere merum coepi. Neque vero alienum ab Horatio fuisse animo fingere diem, ante-
quam suo cursu ad finem pervenerit, quasi vi finitum vel interruptum, indicat etiam illud par-
tem demere de solido die, quod eodem modo interpretandum est. Vernaculae linguae haud inepte
conferas loquendi genera quae sunt „den Tag zur Nacht macheu, Feierabend machen.“

Carm- ΙΙ, 16, 25—273 laetus in praesens animus quod ultra est
oderit sperare ot amara lento
temperet risu.

Si cuius oe, ut Vergilii verba mea faciam, torquet amaror, hic ridere conatus non eum ri-
sum exhibebit, qui facile et sua sponte apparere videtur, sed lentum. Quodsi reputaveris, aptis-
sime ad hunc locum explicandum os amarum animo fingi, cognosces primum hoc, in vocabulo
quod est lento nullum scripturae vitium latere, deinde illud, interpretes eos qui lentum risum
per „ein gelassenes‚ gleichgisstiges Lacheln“ vertunt, reprobandos esse. Rectius vernacula lingua
ita interpreteris: mit wenn auch widerstrebendem Lacheln.

carm. ΙΙ, 12, 5-—82 alt te meac si partem animae rapit
maturior vie, quid moror altera,
neo carus aequo nec superstes
inte-yer?

Qui dicit se parte sui amissa non eiusdem cuius antea fuerat pretii fore, quod per se intel-
legitur dicit. Idem sinit nos arbitrari, detrimentum a se captum exiguum esse, quod h. l. et
ad sententiam ineptum et Maecenati parum honorificum est. 'Aliter Vergilius ad eundem Maece-
natem (Georg. 11, 41): Ο decus o famae merito pars maxima nostrae. Quae cum ita sint, Peerl-
campium distinguentem verba post moror, non post altera quod interpretes non secuti sunt, sane
mirum est. Verba enim sic distincta sententiam exhibent aptissimam: dicit Horatius pretii sui
Maecenate mortuo ne dimidiam quidem partem reliquam fore.

1

